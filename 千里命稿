《千里命稿》
作者：(民国)韦千里

《千里命稿》语言简练、述理清晰，是讲述子平命学概念的佼佼者，尤其是对五行、六神的性质讲解，可以说是此书的精华，叙述得非常明了，让初学者非常容易理解、掌握。
此外，此书的评断篇，基本上定出了现代命书的格式：看强弱、定格局、取用神、论喜忌、查岁运、推六亲、评性情、断事业。
但此书也有不足的地方，如对六亲的定论过於固定而有失灵活、十年大运上下各五年分看、性格分析以注重五行强弱而不是以十神心性去判定等等。



《千里命稿》序
杨叔和序
观夫世界之广大，宇宙之奇妙，人事之渺茫，若可知，若不可知，虽圣人亦不敢以论断定也。然一春一秋，物故者新；一昼一夜，花开者谢。
废兴成毁，盈虚依伏；大而名利，细而饮啄。默察一切，冥冥中似有定之者，故圣人不敢以论断定者。今可于中仄盈亏之象，五行生克之理之中，求之而百不失一焉。
余始对于命运，乃深信而不疑。曩岁因事至申，访韦子千里于其寓，论往指来，不爽禾黍。且评语简明透澈，以少胜多。非深于道，明于理，通于儒，洞明乎世事者，弗能也。
然余有感焉，江湖述士之流，恒籍此为生，理既不明，语亦鄙陋，大雅君子，为之不齿。命理之学，晦而不彰，安得如韦子者作中流之砥柱耶。
今韦子学益进，出其馀绪，编印《命学讲义》一书问世，蒙示全稿，吟诵之余，觉奥邃详明，裨补后学，余尝有志于斯而未能，今又有鞭策之者矣。
敢不勉旃，敢不勉旃。诗云：“高山仰止，景行行止”，虽不能至心响往之，爰书此以归。韦子其乐而教之乎，是有命焉，非余所敢望也。

公元一九三四年七月杨叔和于蚌埠大淮报馆




骆经畲序
余于公余之暇，喜读命学诸书。凡坊间古籍名著，均先后搜罗，迭经殚心参研，苦无心得，如《星平会海》、《三命通会》、《滴天髓》等书，或博而寡约，
或简奥难明，往复思索，虽略晓其意，终未了然于胸。客岁识鸳湖韦君千里，一见如故，盖知其秉承家学，精研有素者也。读其所纂之《精选命理约言》一书，
深佩其注释精微、阐扬命学之功，不在素庵相国下也。君复以命学之式微，胥由古籍说理未透，今岁月于百忙中，编《命学讲义》，以授海内有志斯学者。
余因加入研究，先获其稿，披觉竟日，恍然有悟。昔日之所疑难者，今皆迎刃而解矣，他书中支离琐屑之点，亦均条分缕晰，举例阐明，矛盾谬误之处，则说理指正，
充推子平正宗，不仅为初学者必读之书，亦可供精究者参考之籍。书成，将奥邃详明，裨补后学，殊非浅鲜。余尝有志于斯而未能，今又有鞭付剞劂，余乃乐为之序。

甲戌仲秋嘉定骆经畲







顾乃平序
韦子千里，少负奇才，幼承庭训，家学渊源，挟君平术，为人权衡，谈必微中。与之语世道，辩古今事当否；论人高下，事后常成败。若河决下流而东注，
若驷马驾轻车就熟路，饱学老成，固非世俗所能望其肩背，且慷慨好义，忧世疾愤，辄尝论世道崎岖，人心险诈，魑魅咨肆，魍魉横行，未尝不叹息痛恨于挽狂澜之乏术也，
予讽之日，徒言无补于事，空谈不如实行，君抱稀世之才，挟君平神技，曷不将命学公开，广为宣传，使人人得知命理。预识趋避之道，槽权己衡人，两相裨益，
彼魅魁魍虽炽，或得稍敛其迹，未始非治标之一法也，我子曷不图乎？君闻言奋然起曰：诚如子言，余当知所勉矣。乃毅然决然，将所学供献于世人，
创办命学函授于韦氏命苑，未及匝月，成绩裴然，国中闻风响学者，日必数十起，而笔政冗繁，案续劳形，虽日以继夜，案头常积卷盈尺，渐臻精力不继，
辄对之汉曰：余不胜其劳矣。而欲罢涌者其奈何？窃相与忧而莫能相助。于是转辗焦思，若有所得，即欣然谓韦子曰：君不将函授讲义，收集成册，
发行单行本问世，如要则于君可一劳永逸，于学者不啻躬沐教诲，岂非一举二得者耶，君以为可，乃夜发书，焚膏继晷，将手编讲义，重行逻辑，补遗拾漏，去腐存菁。
其间皆根据先哲之立言，参以一己之实验，提纲摘要，纂言扣玄，发人所不敢发，道人所未曾道，由浅显而入于深奥，一气贯通，不愧为学命梯范。
夫韦君年少好学，口不绝吟于六艺之文，手不停披于百家之编，识广学博，著作等身。其生平所述甚宏，具为精警硕论，独于此命学讲义尤多，焉见付梓在即，出版有期，其不纸贵洛阳，不胫而走者，我不信也。

公元一九三四年甲戌仲秋季日顾乃平谨识于淞滨逸庐








韦千里自序
禄命之学。由来已久。如言数理者。言星辰者。言子平者。以常情测之。佥依据于了平一书。夫命不可信乎。唐吕才有言。长平坑卒。曷尝共犯三刑。
南阳贵人。未必尽逢六合。命不可信乎，南史沈攸之尝言。早知穷达有命。恨不十年读书，故孔子五十而知天命。孟子曰莫非命也。顺受其正。
是以知命者。不立乎严墙之下。然则命之可信与否。其精微奥妙。寂静感通。诚不易言也。吾侪读古人书。研摩命理。无非求际遇之顺利。
声誉之畅达。素位而行。有从不背。要皆修身之一助耳。丁兹人心浇薄。世道衰微。讲求命运。更应趋吉避凶。免非就是。
为常务之急。余不敢谓之命。只谓推命而已。溯行道以还。所见富贵之命固多。贫贱之命。实亦不少。兹特先集百余则。
公诸同好。并加批注。籍为研究之资。至因革损益。论短评长。皆折衷于典籍。若云创作。则吾岂敢。如莹巨硕宏文。进而教之。更幸甚矣。

民国乙亥夏日浙江嘉兴韦千里谨识于春申寓次。

